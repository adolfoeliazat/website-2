---
title: Conversie van TCG en Edumanager naar CAPP succesvol
date: 2015-10-07 10:34 CEST
tags:
author: Pieter
lang: nl
---


Bij de implementatie van ons LMS [CAPP](http://www.defacto.nl/capp) bij het [Spaarne Ziekenhuis](http://www.spaarneziekenhuis.nl/) en het [Kennemergasthuis](http://www.kg.nl/) zijn de historische data van het TCG LMS en van Edumanager probleemloos geconverteerd naar CAPP.

Als je dat één keer hebt gedaan, dan kun je dat natuurlijk herhalen, maar de eerlijkheid gebiedt te zeggen dat conversies niet allemaal hetzelfde zijn. Dus echt standaardiseren kun je ze niet, maar ik ben er van overtuigd dat we er altijd wel uitkomen. Andere objecten en een ander gebruik van de applicatie vragen een eigen manier van aanvliegen. Delen komen bekend voor, andere delen zijn compleet nieuw en maar twee van de aangeleverde bronnen zijn exact hetzelfde als de vorige keer. Eigenlijk is dat een nadeel. Als alles nieuw is, wordt alles driedubbel gecontroleerd. Als er iets hetzelfde is, wordt er minder aandacht aan besteed. Dat hebben we tenslotte al eens gedaan, dat kennen we al. Geef mij dus maar een compleet nieuw format.

Kost misschien iets meer tijd, maar wel alles driedubbel gecontroleerd.

---
title: Waardevolle kennis delen met LearningSpaces
date: 2016-12-14 08:00 CEST
tags:
author: Iwanna
lang: nl
featured: true
image: images/social/waardevolle-kennis-learningspaces-1200x630.png
featured_image: images/blog/featured/20161214-workshop-learningspaces.jpg
---

**Eind november was het tijd voor een workshop [LearningSpaces](http://www.learningspaces.nl){:target="_blank"} in het mooie Wientjes te Zwolle. Medewerkers van onder andere het Radboud Universitair Medisch Centrum, Syndion, Maastricht Universitair Medisch Centrum, Albert Schweitzer ziekenhuis en Gelre Ziekenhuis zijn hier aanwezig om te luisteren naar Ronald van Rheenen, nucleair geneeskundige in het UMCG en early adopter van LearningSpaces. Hierna ging iedereen zelf aan de slag in LearningSpaces. En we kunnen niet anders dan zeggen dat het een succes was!**

De middag begint met een praatje van Marcel Horlings, developer van LearningSpaces, over de visie achter het product. Hij legt uit wat de bestaansreden van LearningSpaces is: *"We hebben veel [zwaardere LMS applicaties gezien](http://blog.learningspaces.io/ending-the-lms-era-for-organisations/){:target="_blank"} en dachten dat dit makkelijker kon. Plus, gaan we nog wel op dezelfde manier met kennis om over vijftien jaar?"* LearningSpaces ziet hij als de simpelste manier om e-learning te maken, maar het is meer: *"Het is ook een goede manier om inzichtelijk te maken welke kennis er binnen een organisatie is. En daarnaast een snelle manier om kennis met elkaar te delen."*

Ronald neemt het stokje over en legt uit op welke manier hij LearningSpaces succesvol inzet binnen het UMCG. De fusie van de opleidingen radiologie en nucleaire geneeskunde brengt in 2015 niet alleen voor beide opleidingen veel teweeg, maar ook binnen het UMCG. De twee afdelingen die eerder alleen opereerden, moeten ineens samenwerken en - nu ze één zijn - over dezelfde kennis beschikken. Praktisch hield de fusie voor Ronald in dat hij elke 8 weken een nieuwe assistent krijgt, waar hij precies hetzelfde verhaal aan moet vertellen: *"Ik dacht: ga ik dat wel leuk vinden?!"*

In deze hectische periode loopt hij over een markt in het UMCG waar ook een standje staat van LearningSpaces. Meteen trekt het zijn aandacht. Hij ziet in de software een manier om kennis openbaar met elkaar te delen, de naald in de 'kennishooiberg' makkelijker te vinden en basiskennis in cursusvorm aan zijn nieuwe assistenten en studenten aan te bieden.

Inmiddels gebruikt hij LearningSpaces al enige tijd met succes. In de praktijk zet Ronald het in als digitale assistent bij het opleiden van zijn AIOS (Arts In Opleiding tot Specialist) en studenten: *"Dan zetten we het in één keer op, zodat wanneer er een nieuwe collega bij komt, deze er ook meteen gebruik van kan maken."* Zo hoeft het niet iedere keer opnieuw. Bovendien gebruikt hij het als een extern geheugen: *"We kunnen niet alles meer onthouden en dit is de oplossing."*

Een mooi compliment voor Defacto is er ook van Ronald: *"Ze luisteren echt naar hun klanten en zetten de feedback die ze krijgen ook om in daden."* En over het gevoel dat je in een handomdraai iets moois hebt gemaakt, dat krijg je met LearningSpaces echt: *"Zo van, dat heb ik toch maar mooi even gemaakt!"*

Dan is het tijd voor alle vijfentwintig aanwezigen om aan de slag te gaan. De opdracht is om een Space te maken over hun eigen hobby. Gauw maken alle deelnemers hun eerste hoofdstuk. Spontaan ontstaat er een eerste Space over chocola, een ander gaat over schaatsen. Foto's en links vanaf YouTube worden in de hoofdstukken gesleept en er is positieve verbazing over het mooie eindproduct. Velen staan versteld van de simpele werking van de applicatie. Gehoord langs de zijlijn: *"Het werkt erg intuitief!"* *"Het gaat zo eenvoudig, ik denk dat het komt doordat er zo weinig knoppen zijn, heel fijn!"*

Wil je ook deelnemen aan één van onze workshops of wil je een demo? Dat kan! Neem contact op met [Iwanna de Jonge](mailto:iwanna@defacto.nl) of bel met Defacto op 050 31 44 832.

## Foto's

![Workshop LearningSpaces](/images/blog/20161214-workshop-learningspaces-01.jpg)

![Introductie LearningSpaces](/images/blog/20161214-workshop-learningspaces-02.jpg)

![Introductie LearningSpaces 2](/images/blog/20161214-workshop-learningspaces-03.jpg)

![Samenwerken](/images/blog/20161214-workshop-learningspaces-04.jpg)

![Samenwerken 2](/images/blog/20161214-workshop-learningspaces-05.jpg)

---
title: "Masie’s mashup: de drie belangrijkste takeaways uit Orlando"
date: 2017-11-16 8:00 CEST
tags: conference, innovatie
author: Joep
lang: nl
featured: true
image: images/blog/social/
featured_image: images/blog/featured/
---

Het is inmiddels al weer 2 weken geleden dat ik in Orlando het Learning2017 congres van Eliott Masie bezocht. Nog steeds duizelt het me van alle indrukken en inspiratie die dit congres opgeleverd heeft. Voordat ik in een serie van blogs dieper op specifieke zaken in ga, wil ik graag mijn belangrijkste take aways van het congres met jullie delen.

## Falen is goed

In vergelijking met de Amerikanen zijn wij wel heel erg bang om fouten te maken of dingen uit te proberen. De grootste belemmerende factor voor vooruitgang is niet het lef hebben (of de mogelijkheid krijgen binnen je organisatie) om, initieel, de verkeerde keuze te maken. Best raar eigenlijk, aangezien we tegelijkertijd massaal vinden dat we het meeste leren van onze fouten.

Ik heb fantastische initiatieven gezien. Zoals een app gemaakt om de medewerkers van Home Depot met alle relevante productinformatie van alles er in de schappen. De app bevat ook de vragen die een klant kan stellen en de antwoorden. Maar ook slimme tips and tricks voor ‘upselling’ van gerelateerde producten. Dit ziet er allemaal heel gelikt uit, en wie de app bekijkt zal ook zeker meteen snappen waarom deze succesvol is. Wat je niet ziet, is de vraag die voor ons wel beantwoord werd:

>“How long did it take to develop this?”
“Hard to say, we have been busy working on a performance support solution for about two years, but this is like the fourth or fifth option we tried to implement…”

Hoe vaak doen wij dit? Vier, vijf dingen daadwerkelijk uitproberen en dus ook vier keer een idee afschieten en opnieuw beginnen. Als je het de Amerikanen vraagt, te weinig. De wereld van leren en ontwikkeling moet steeds sneller inspelen op veranderingen in alle aspecten van het bedrijf waar je werkt. Dat dit gepaard gaat met trial en error om de juiste weg te vinden zou een logisch gevolg moeten zijn.

## Kijk verder dan het leren alleen
Leren is nog teveel een eiland binnen de organisatie. Een leermanagementsysteem (LMS) wordt gebruikt om bij te houden wie welke scholing heeft gedaan, welk filmpje heeft gekeken of een instructie heeft gelezen. We meten met zijn allen alleen maar of mensen de cursus hebben gevolgd, zodat er weer een vinkje gezet kan worden bij 'is opgeleid'..

**Waarom?**

Met de komst van Big Data en steeds meer interconnectiviteit van systemen, wordt het voor Learning & Development (L&D) professionals de uitdaging om meer te doen met de data die we hebben. We zouden geen genoegen moeten nemen met het kunnen aantonen dat iemand een cursus heeft gedaan. In plaats daarvan, zouden we moeten willen aantonen dat het volgen van de cursus leidde tot betere performance van de medewerker en daarmee de organisatie als geheel.

Door meer te doen met onze eigen data, maar met ook met de data uit andere systemen, wordt het steeds makkelijker om veel gerichter opleidingen aan te bieden en dus te werken aan verbeteringen van kwaliteit binnen een organisatie.

Webshops en adverteerders maken al jaren gebruik van de veelheid aan data die er is. Vandaar dat advertenties die je ziet meestal relevant zijn voor waar je naar op zoek bent. Dat zorgt er voor dat Netflix bijvoorbeeld goede suggesties doet voor een weekendje binge-watchen van een nieuwe serie. Het is tijd dat we ook in het leren deze mogelijkheden gaan benutten.

## Everything’s connected
Bovenstaande betekent niet alleen dat wij uit verschillende hoeken onze data goed moeten leren gebruiken, het betekent ook dat de verschillende systemen die onze organisatie gebruikt steeds vaker samen moeten werken. Met moderne uitwissselingsstandaarden zoals bijvoorbeeld de xAPI kunnen systemen tegenwoordig steeds makkelijker data met elkaar uitwisselen en dus gebruiken. Met de opkomst van ‘The Internet of Things’ wordt daar zelfs nog een extra dimensie aan toegevoegd; denk bijvoorbeeld aan een auto die je pas kunt starten wanneer je een geldig rijbewijs hebt. Of software dat je automatisch extra tips geeft bij taken waarbij het je eerder niet lukte ze juist uit te voeren.

Leren en performance komen steeds dichter bij elkaar te liggen. Aan ons de uitdaging om ons gehele ecosysteem van leren aan elkaar te verbinden in de komende jaren. Het geheel is dan werkelijk meer dan de som van de delen.

## En verder leuk om te weten….
Michelle Obama is een fantastische spreker, en kan heel goed en heel subtiel Trump onderuit halen

De show van John Litgow op Broadway is zeer de moeite waard om te bezoeken

Pas altijd goed op waar je je robot neerzet…[link filmpje robot die omvalt]

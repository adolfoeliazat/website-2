---
title: Waardevolle kennis delen met CAPP Agile Learning
date: 2016-12-22 08:00 CEST
tags: CAPP Agile Learning, workshop
author: Iwanna de Jonge
lang: nl
image: images/blog/social/waardevolle-kennis-cappagilelearning-1200x630.png
featured_image: images/blog/featured/20161214-workshop-cappagilelearning.jpg
---

**Eind november was het tijd voor een workshop [CAPP Agile Learning](/capp-agile-learning/) in het mooie Zwolle. Medewerkers van onder andere het Radboud Universitair Medisch Centrum, Syndion, Maastricht Universitair Medisch Centrum, Albert Schweitzer ziekenhuis en Gelre Ziekenhuis zijn hier aanwezig om te leren hoe zij op een eenvoudige manier kennis kunnen delen. Als spreker is vandaag present Ronald van Rheenen, nucleair geneeskundige in het UMCG en early adopter van CAPP Agile Learning.**

Mijn collega Marcel Horlings, developer van CAPP Agile Learning, trapt de middag af met de visie achter het product. Hij legt uit wat de bestaansreden van CAPP Agile Learning is: *"We hebben veel [zwaardere LMS applicaties gezien](https://en.defacto.nl/blog/ending-the-lms-era-for-organisations/){:target="_blank"} en dachten dat dit makkelijker kon. Plus, gaan we nog wel op dezelfde manier met kennis om over vijftien jaar?"* CAPP Agile Learning ziet hij als de simpelste manier om e-learning te maken, maar het is meer:

> *"Het is ook een goede manier om inzichtelijk te maken welke kennis er binnen een organisatie is. En daarnaast een snelle manier om kennis informeel met elkaar te delen."*

## Centraal delen van kennis na fusie

Ronald neemt het stokje over en legt uit op welke manier hij CAPP Agile Learning succesvol inzet binnen het UMCG. De fusie van de opleidingen radiologie en nucleaire geneeskunde brengt in 2015 niet alleen voor beide opleidingen veel teweeg, maar ook binnen het UMCG. De twee afdelingen die eerder alleen opereerden, moeten ineens samenwerken en - nu ze één zijn - over dezelfde kennis beschikken. Praktisch hield de fusie voor Ronald in dat hij elke 8 weken een nieuwe assistent krijgt, waar hij precies hetzelfde verhaal aan moet vertellen:

> *"Ik dacht: ga ik dat wel leuk vinden?!"*

CAPP Agile Learning bleek de oplossing te zijn voor het terug laten stromen en het vinden van kennis op de nieuw gefuseerde afdeling. Expertise wordt met CAPP Agile Learning op een centraal punt met elkaar gedeeld en de naald in de enorme ‘kennishooiberg’ is makkelijker te vinden.

## "Het gaat zo eenvoudig!"

Wanneer het tijd is voor alle vijfentwintig aanwezigen om aan de slag te gaan, maken ze als oefening een Space over hun eigen hobby. Spontaan ontstaat er een eerste Space over chocola, een ander gaat over schaatsen. Foto's en links vanaf YouTube worden in de hoofdstukken gesleept en er is positieve verbazing over het mooie eindproduct. Velen staan versteld van de simpele werking, gehoord langs de zijlijn: "Het werkt erg intuitief! Het gaat zo eenvoudig, ik denk dat het komt doordat er zo weinig knoppen zijn, heel fijn!"

## Fans

Mooie reactie op een product waar mijn collega's en ik zelf al fan van zijn. Bij Defacto gebruiken we het voor het delen van ál onze expertise. [Vraag jouw gratis CAPP Agile Learning demo aan](/capp-agile-learning/) en wordt ook fan.

---

## Foto's

![Workshop CAPP Agile Learning](/images/blog/20161214-workshop-cappagilelearning-01.jpg)

![Introductie CAPP Agile Learning](/images/blog/20161214-workshop-cappagilelearning-02.jpg)

![Introductie CAPP Agile Learning 2](/images/blog/20161214-workshop-cappagilelearning-03.jpg)

![Samenwerken](/images/blog/20161214-workshop-cappagilelearning-04.jpg)

![Samenwerken 2](/images/blog/20161214-workshop-cappagilelearning-05.jpg)

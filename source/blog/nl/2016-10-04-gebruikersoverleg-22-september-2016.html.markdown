---
title: Gebruikersoverleg 22 september 2016
date: 2016-10-04 08:00 CEST
tags:
author: Joke
lang: nl
featured: true
image: images/social/gebruikersoverleg-september-2016-1200x630.png
---

**Waar normaliter de ervaringen van de gebruikers worden gedeeld, was dit keer [Defacto](/over-ons/) aan het woord. In het mooie auditorium van het Gelre Ziekenhuis hebben Gerwin, Bastiaan en Joep presentaties gehouden over het Kwaliteitspaspoort, onze applicatie 360˚Feedback en over ons product LearningSpaces.**

Naast de presentaties, is een van de vaste en populaire onderdelen de zogenaamde 'Rondetafelgesprekken'. Tijdens deze gesprekken wordt dieper ingegaan op de onderwerpen en worden vragen en oplossingen gedeeld met elkaar. Het Gebruikersoverleg is altijd op locatie van een van onze klanten. Vandaag waren we te gast bij het [Gelre Ziekenhuis](https://www.gelreziekenhuizen.nl/Gelreziekenhuizen){:target="_blank"} .

## Gezamenlijke ontwikkeling
In het vernieuwde [Kwaliteitspaspoort](/kwaliteitspaspoort/) is een grote optimalisatieslag gemaakt en zijn er extra functionaliteiten beschikbaar. Gerwin, productmanager CAPP, vertelt over de uitkomsten van de gezamenlijke ontwikkeling. De kracht van de samenwerking is dat we met een groep klanten blijven doorontwikkelen aan wenselijke functionaliteiten.

## Feedback halen
Feedback vragen over hoe je je werk doet kan best spannend zijn, toch kan het van grote waarde zijn voor je ontwikkeling. Bastiaan legt uit dat je met de applicatie [360˚ Feedback](/360-feedback/), ontwikkeld door Defacto, gemakkelijk feedback kunt vragen aan de mensen met wie je samenwerkt, zowel intern als extern. De applicatie is ontwikkeld vanuit de aandacht voor de talentontwikkeling van de individuele medewerker. <!-- Meer weten over wat de applicatie 360˚Feedback voor jouw organisatie kan betekenen? Neem dan contact op met Bastiaan door een e-mail te sturen naar bastiaan@defacto.nl of hem te bellen op 050 314 4832. -->

## Nieuwe manier van leren
LearningSpaces ondersteunt kleine en grote teams in het delen van relevante kennis, en kennisdeling is essentieel voor de kwaliteit van het werk. LearningSpaces is een top-down manier van leren en ontwikkelen op diverse niveaus. In (zelfsturende)teams, organisaties en op individueel niveau wordt het leren en kennis delen gestimuleerd. Joep belicht een aantal functionaliteiten van LearningSpaces, waaronder de Questions & Answers. Met deze functionaliteit kun je vragen naar de kennis binnen je organisatie. Wanneer je zelf vaak antwoorden geeft op bepaalde vragen, kun je naast je vaste rol ook laten zien waar je competenties nog meer liggen.

Team LearningSpaces werkt momenteel hard aan de nieuwe functionaliteit Groups. Joep geeft een kleine inkijk wat er te wachten staat. Door middel van Groups wordt het mogelijk gemaakt de kennis van afdelingen te groeperen, waardoor de relevantie van kennis nog groter wordt binnen je organisatie. <!-- Wil je meer weten wat je met LearningSpaces kunt? Neem dan contact op met Joep door een e-mail te sturen naar joep@defacto.nl of hem te bellen op 050 314 4832. -->

### We hebben een video gemaakt waar je  de sfeer van de dag kunt proeven:

<iframe src="https://www.youtube.com/embed/DLQDleSzE2M" frameborder="0" allowfullscreen></iframe>

Alles wat wij doen, staat in het teken van ontwikkeling. Defacto staat daarom nooit stil en blijft ontwikkelen aan bestaande en nieuwe producten, dit het liefste in samenwerking met onze klanten.

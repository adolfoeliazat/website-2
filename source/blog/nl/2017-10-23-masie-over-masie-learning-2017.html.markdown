---
title: "5 keer Masie over Masie, Learning 2017 is begonnen!"
date: 2017-10-23 8:00 CEST
tags: conference, innovatie, performance support
author: Joep
lang: nl
image: images/blog/social/masie-learning-2017-1200x630.jpg
featured_image: images/blog/featured/20171023-learning-2017-masie.jpg
---

**Deze week heb ik samen met mijn collega Martina het genoegen om Elliott Masie’s ‘Learning 2017’ congres bij te wonen. Samen met een delegatie van andere Nederlandse professionals op het gebied van leren en ontwikkelen zijn wij mee met de [Performance Journey](http://www.performance-journey.com){:target="_blank"}{:rel="noopener"}{:title="Performance Journey"}, een initiatief van Alfred Remmits en Janine van Zoest.**

Als onderdeel van deze journey hadden wij het privilege om de ochtend voor de start van het congres al aanwezig te zijn bij een exclusieve welkomstsessie van [Eliott Masie](https://masie.com/MASIE-Information/who-is-elliott-masie.html){:target="_blank"}{:rel="noopener"}{:title="Eliott Masie"} zelf. Masie wordt mondiaal gezien als een van de belangrijkste thought leaders op het gebied van corporate learning en innovaties. In 45 minuten nam Masie ons mee in hetgeen wij van het congres kunnen verwachten.

![Elliott Masie](/images/blog/elliottmasie.jpg)

## 1 "Events of training often result in no learning. Events of learning often happen without any training"
Bovenstaande quote was een van de eerste zaken waar Masie mee kwam en het triggerde mij gelijk. Ik voel dat hij gelijk heeft. Hij is ook zeker niet de eerste die dit zegt. Toch is dit een waarheid die we vaak vergeten terwijl we bezig zijn met het vormgeven van het leren binnen de organisatie.

## 2 "Learners change faster then we are", "Learners nowadays don’t memorise, they look things up"
Wederom twee quotes die niet per definitie nieuw zijn. Het zijn in ieder geval wat ik noem ‘knik-quotes’. Wanneer iemand bovenstaande statements maakt wordt er doorgaans instemmend meegeknikt. Corporate learning staat tegenwoordig niet voor niets bol van ontwikkelingen onder de noemer [performance support](/capp-agile-learning/){:title="CAPP Agile Learning"}. Maar ook performance support is niet de gouden sleutel voor alle opleidingsvraagstukken.

## 3 "Learners make learning better, are we blocking them?"
Dit sluit aan op het feit dat lerenden sneller veranderen in hun wensen en noodzakelijkheden dan ons opleidingslandschap. Het zijn volgens Masie dan ook de lerenden waar we veel beter naar moeten luisteren. Blokkeren wij de evolutie van het leren op de werkvloer niet door vanuit achterhaald gedachtegoed dit leren te proberen te orchestreren en kanaliseren?

## 4 "It’s a tough time for learners"
Hoewel lerenden sneller veranderen dan het opleidingslandschap hebben ook zij het moeilijk. De realiteit waarin wij leven en werken verandert doorgaans namelijk nóg sneller. Protocollen die worden geüpdate, wetenschappelijke inzichten die impact hebben op wat als juist handelen wordt gezien, het enorme tempo van technologische veranderingen; hoe houden we het allemaal nog bij? Volgens Masie is dit voor een individu bijna niet meer mogelijk en zouden we veel meer moeten kijken naar het trainen van teams, ieder met zijn eigen expertise.

## Vragen en antwoorden
Een hele hoop vragen om te prikkelen en nog heel weinig antwoorden. Toch merk ik dat alleen maar doordat iemand de vragen stelt of bespreekbaar maakt, mijn gedachten al overuren beginnen te draaien.

Wat betekent bovenstaande voor mijn klanten en het advies dat ik mijn klanten zou moeten geven? Wat betekent dit voor Defacto als softwarebedrijf, hoe zou onze volgende versie er uit moeten zien? We zijn namelijk al druk bezig met het ontwikkelen van een nieuwe versie van ons LMS zodat we dit in 2018 kunnen lanceren!

De antwoorden moet ik voor nu nog schuldig blijven, maar bij mij is het zaadje geplant om hier mee verder te gaan. Aan het eind van Learning2017 hoop ik met antwoorden, of in ieder geval antwoordrichtingen, weer terug te gaan naar Nederland (en ik zal hier ook zeker over bloggen!) Ik heb er vertrouwen in, zeker na de woorden van [Bob Mosher](https://masie.com/MASIE-Information/bob-mosher.html){:target="_blank"}{:rel="noopener"}{:title="Bob Mosher"}, die ons na Masie toesprak:

>“Elliott Masie asks the right questions, and then finds people like you and me around him, to help him find the answers for his ideas.”

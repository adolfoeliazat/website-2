---
title: Wetswijziging meldplicht datalekken
date: 2016-02-22 7:30 CET
tags: security, Defacto
author: Koos
lang: nl
image: images/blog/social/meldplicht-datalekken-1200x630.png
featured_image: images/blog/featured/20160222-nieuwe-datawet.jpg
hide_subscribe: true
---

Per 1 januari 2016 heeft [een wetswijziging](https://www.mitopics.nl/2015/07/14/forse-verandering-in-privacywetgeving-per-1-januari-2016/){:target="_blank"}  de meldplicht datalekken strenger gemaakt. In het kort houdt het in dat u verplicht bent om bij inbreuk op de beveiliging (de zogeheten datalekken) deze te melden bij de Autoriteit Persoonsgegevens (tot vorig jaar nog College Bescherming Persoonsgegevens geheten). Het gaat hier bijvoorbeeld om diefstal, verlies of misbruik van persoonsgegevens. Het niet melden van deze ‘lekken’ kan leiden tot hoge boetes.

Om hierover goede aanvullende afspraken te maken dient u als onze opdrachtgever een zogeheten bewerkersovereenkomst met ons overeen te komen. Defacto zou Defacto niet zijn als zij niet zelf een dergelijke overeenkomst voor haar opdrachtgevers heeft opgesteld. Het is voor u als verantwoordelijke van de persoonsgegevens wettelijk verplicht om deze te sluiten met uw opdrachtnemer. Deze overeenkomst is op eerste verzoek bij uw accountmanager verkrijgbaar.

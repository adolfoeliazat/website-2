---
title: "Defacto Klantendag - november 2018"
date: 2018-11-14 8:00 CEST
tags: Defacto, netwerkbijeenkomst, klantendag
author: Lennart
lang: nl
featured: true
image: images/blog/social/social-klantendag-1200x630.jpg
featured_image: images/blog/featured/20181114-klantendag.jpg
header_image: moods/klantendag-mood.jpg
---

__Op maandag 5 november hielden we weer een klantendag. Deze editie vond plaats bij het Antoni van Leeuwenhoek instituut in Amsterdam, die als eerste klant live is gegaan met de laatste versie van CAPP LMS. Tijdens onze voorbereiding was het ons al duidelijk dat het een drukbezocht evenement zou worden, met 90 aanmeldingen van 35 organisaties uit de zorg, overheid en overige sectoren.__

De dag werd geopend door Hans Veeger, die onder andere vertelde over een prestatie waar we erg trots op zijn, namelijk dat we het Duitse Sana Kliniken dit jaar als klant hebben binnengehaald. Sana Kliniken is het op twee na grootste conglomeraat van klinieken met 53 vestigingen verspreid over heel Duitsland en meer dan 30.000 medewerkers die van CAPP LMS gebruik gaan maken.

Na de opening was het woord aan Gerwin Veenstra, Product Owner bij Defacto. Hij nam onze klanten mee in de techniek achter CAPP LMS, zoals 'continuous deployment', wat inhoudt dat we kleine verbeteringen en aanpassingen op continue wijze doorvoeren, zonder dat de klant hier altijd wat van merkt. Bij grotere ontwikkelingen en nieuwe features wordt dit uiteraard in overleg via onze consultants met onze klanten geregeld. Vervolgens ging het over de ontwikkeling van onze software. We zijn bijvoorbeeld bezig met het verbeteren van de zoekfunctie, zodat deze met een enkele zoekopdracht zowel de relevante resultaten bij artikelen, e-learning modules als videos laat zien. Een andere ontwikkeling is de feature om comments te plaatsen, bijvoorbeeld bij events. Hierdoor zullen gebruikers, die zich op hetzelfde event hebben ingeschreven, eenvoudig met elkaar kunnen communiceren.

![Gerwin Veenstra](/images/blog/klantendag-005.jpg)

Bij de tweede presentatie was het Miriam Boer, Academie Manager bij het Antoni van Leeuwenhoek instituut, die met veel enthousiasme vertelde over de implementatie van CAPP LMS en de samenwerking met Defacto. De rol en inzet van onze consultants werd geprezen, net als de manier waarop wij openstaan voor input als het gaat om softwareontwikkeling. Miriam sloot haar presentatie af door te zeggen dat, ondanks dat AVL als eerste de nieuwste versie van CAPP LMS ging gebruiken, ze volledig achter de keuze staat en CAPP LMS van harte aanbeveelt bij klanten die nadenken over migratie en met name herimplementatie naar de laatste versie.

Deze aanbeveling vormde een goede brug naar de laatste plenaire presentatie van de dag, door senior consultant Joep Lenglet. Hij vertelde over de mogelijkheden van de laatste versie van CAPP LMS en wat de verschillen tussen datamigratie en herimplementatie zijn. Het werd de aanwezigen al snel helder dat alle mogelijkheden van CAPP LMS pas echt benut kunnen worden na een herimplementatie. Bij een migratie wordt alleen de bestaande inrichting een op een overgezet. Bij een herimplementatie worden niet alleen alle nieuwe functionaliteiten door onze consultants ingericht, maar evalueren we ook eerder gemaakte keuzes om ze indien mogelijk te verbeteren. Dit biedt onze klanten een LMS dat toekomstbestendig is, medewerkers motiveert en essentieel is voor het behalen van de doelstellingen van zowel de organisatie als de medewerkers.

![Joep Lenglet in gesprek met klanten](/images/blog/klantendag-009.jpg)

Na de pauze waren er twee workshopsessies, elk met keuze uit drie onderwerpen, die door onze consultants werden gegeven. De workshops gingen over: autorisatiestructuur, het gebruik van ons Kwaliteitspaspoort en vernieuwde e-learning en cursusmogelijkheden met CAPP LMS. Aan de hand van praktijkvoorbeelden kreeg men inzicht in de nieuwe en verbeterde features bij CAPP LMS.

Tot slot was er de gelegenheid om gezamenlijk nog na te praten onder het genot van een borrel. Met dank aan de uitstekende catering van het AVL kon iedereen genieten van lekkere hapjes en drankjes. Onze consultants, account managers en een aantal developers waren druk in gesprek over CAPP LMS, ideeÃ«n voor de toekomst en een scala aan andere onderwerpen.

![Iedereen borrelt nog even gezellig na](/images/blog/klantendag-012.jpg)

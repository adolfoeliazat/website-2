---
title: "Blockchain in Education conferentie RUG 2017"
date: 2017-09-12 07:00 CEST
tags: blockchain, security, Defacto, data, conference
author: Stéphanie
lang: nl
featured: true
image: images/blog/social/blockchain-1200x630.jpg
featured_image: images/blog/featured/20170912-blockchain.jpg
---
**Als softwarebedrijf dat zich bezighoudt met educatie zijn we altijd geïnteresseerd in de nieuwste en innovatieve trends rondom leren en het veilig houden van data. Zeker omdat we werken met ziekenhuizen, zorginstellingen en andere organisatie waar compliance een grote rol speelt. Vertrouwen, echtheid van informatie en deskundigheid is daarom voor ons van groot belang. Daarom waren we op 5 september 2017 aanwezig op de** [Blockchain in Education](https://www.bcined2017.nl/){:target="_blank"}{:rel="noopener"}{:title="Blockchain in education"} **conferentie aan de Rijksuniversiteit in Groningen.**

## Blockchain, wat is dat?

Heel kort door de bocht is blockchain een manier van informatie opslaan waarmee niet te frauderen is. Belangrijke informatie en transacties worden digitaal opgeslagen. Deze informatie staat tegelijkertijd op verschillende apparaten verspreid over de hele wereld. Het is daardoor voor iedereen openbaar. De informatie is opgebouwd uit blokken die cryptografische met elkaar verbonden zijn. Dit maakt fraude bijna onmogelijk omdat je alle computer tegelijk moet hacken wil frauderen. Als bijkomstigheid wordt het vertrouwen in de getoonde informatie verhoogd wordt - je hoeft je immers niet meer af te vragen of er met de informatie gefraudeerd is of niet. Dit maakt het uitwisselen van gegevens, het vertrouwen van organisaties en zelfs het handelen makkelijker, sneller en veiliger. Een extra bonus is dat je nooit meer bang hoeft te zijn dat je je papieren versie of zelfs digitale apparaten kwijtraakt. Alles staat opgeslagen in de blockchain en daardoor heb je altijd toegang tot je eigen assets.

## Blockchain in het onderwijs en scholing

Blockchain is dus een veilige manier voor het opslaan en verspreiden van human capital. Wat voor invloed kan dit nu hebben op educatie binnen universiteiten en bedrijven? Stel, je hebt in 1995 een diploma gehaald die verklaart dat jij als verpleegkundige je vak mag uitoefenen. In die tijd kreeg je daar nog een papieren versie van met daarop een watermerk en handtekening van de instantie. Wat zou er gebeuren als jij verhuist en per ongeluk de doos met daarin je diploma kwijtraakt? Hoe kun je dan aantonen dat je ook écht je vak mag uitoefenen? Dat kan al snel problemen opleveren. Door je diploma’s, certificaten en zelfs individuele modules op de blockchain vast te leggen kun je altijd aantonen dat jij je vak mag uitoefenen - je kunt immers niets kwijtraken. Het idee is dat je zelf eigenaar wordt van je diploma's, zonder tussenkomst van de universiteit om het diploma te valideren.

## Eigenaar van je eigen assets

Goed, je diploma’s staan op de blockchain. En nu? Hoe kun je zeker zijn dat deze altijd aan jou verbonden zijn en dat ze ook geaccepteerd worden. [LearningMachine](http://www.learningmachine.com/){:target="_blank"}{:rel="noopener"}{:title="LearningMachine"}, een van de sprekers tijdens de conferentie, heeft daar de app *[Blockcerts](http://www.learningmachine.com/product_summary/){:target="_blank"}{:rel="noopener"}{:title="Blockcerts"}* voor ontwikkeld waarop je je diploma’s kunt opslaan. Dit houdt in dat jij zelf de rechten hebt over je diploma’s en met wie je ze deelt. Daardoor ben je niet meer afhankelijk van de instanties en kun je veel sneller je informatie delen. In het geval van verlies, emigratie of andere onvoorziene omstandigheden heb je altijd toegang tot je eigen 'human capital' en kun je aantonen dat je je vak kan en mag uitoefenen.

Vooral in situaties en organisaties waar compliance een grote rol speelt, is het kunnen aantonen dat je bevoegd en bekwaam bent natuurlijk van groot belang. Het laat zien aan alle betrokken partijen dat jij ook echt de kennis en vaardigheden hebt die je nodig hebt om je vak goed uit te oefenen.

Op dit moment staat de blockchain technologie nog in de kinderschoenen. Er wordt veel gehandeld in bitcoins en andere altcoins, maar de technologie wordt nog niet toegepast in de scholing- en educatiewereld op [een paar universiteiten na die er al mee experimenteren](http://certificates-bootcamp.mit.edu/){:target="_blank"}{:rel="noopener"}{:title="MIT gebruikt blockchain"}.

## Veiligheid en privacy

Een van de belangrijkste punten die naar voren kwamen tijdens de conferentie hadden meer te maken met ethiek dan met de technologie. Hoe kun je er zeker van zijn dat een instantie de juiste kwaliteit scholing heeft? Maar ook: hoe kun je er zeker van zijn dat iemand niet met vrienden heeft afgesproken dat ze elkaar kwaliteiten toeschrijven en erkennen zonder dat ze daarvoor naar school zijn geweest? Daarnaast was de algehele veiligheid van informatie en data ook een groot punt.

Hoewel iedereen denkt dat dé blockchain oplossing is voor veilige informatie, zet Jaap-Henk Hoepman daar zijn vraagtekens bij. Zijn presentatie “Blockchain en waarom je het moet mijden als de pest” bracht een discussie op gang over het online zetten van informatie en dat blockchain niet bevorderend is voor de privacy. Daarnaast is de blockchain een stuk trager in het verwerken en versturen van informatie (7 transacties per seconden, tegen 1000den transacties per seconde voor creditcards). Volgens hem is er meer behoefte aan een goed peer-to-peer systeem waarmee je informatie direct naar een geïnteresseerde partij stuurt zonder alles openbaar op het internet of de blockchain te zetten.

## Conclusie

Vraagtekens of niet, blockchain is een interessante technologie die veel kan bijdragen in hoe we informatie opslaan en verspreiden. Zoals Jaap-Henk Hoepman zei: "In de jaren negentig hadden we niet voor mogelijk gehouden dat dit mogelijk zou zijn". Toch is het nu wél mogelijk.​ Maar nu is het een kwestie van kijken hoe we daar ethisch gezien het beste mee om kunnen gaan. Een ding is duidelijk: de bitcoin die draait op de blockchain doet het in ieder geval erg goed. Er is dus geen twijfel over mogelijk dat de technologie steeds verder geïntegreerd zal worden in onze samenleving en dus ook als onderdeel van ons scholingssyteem.

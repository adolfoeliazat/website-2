---
title: Wat we hebben geleerd van het open sourcen van ons hobbyproject
date: 2014-08-11 16:25:27
author: Hugo
lang: nl
---

Vorige week hebben we ons interne hobbyproject [Hours](https://github.com/DefactoSoftware/Hours) volledig [open source gemaakt](https://news.ycombinator.com/item?id=8151777). Hours is een eenvoudige time tracking app die we hebben ontwikkeld toen we gek werden van de urenregistratie-tool die we gebruikten.

Onze richtlijnen tijdens het ontwikkelen van Hours waren:

* Het moet super makkelijk zijn om uren op te geven.
* We willen zo min mogelijk beperkingen inbouwen (zoals: alleen managers mogen projecten maken en gebruikers aan projecten toevoegen, etc.)
* Iedereen moet inzicht krijgen in de status van projecten, en waar hun collega's mee bezig zijn
* We maken geen features puur en alleen omdat mensen ergens aan gewend zijn.


![Projects overview](http://i.imgur.com/L6cCxPd.png)

> We hebben _Hours_ intern al een paar maanden in gebruik.

Na Hours een tijdje intern te hebben gebruikt leek het ons leuk om de applicatie een beetje op te schonen en [beschikbaar te maken](https://happyhours.io) voor anderen - zowel de broncode als een gehoste versie (gratis voor kleine teams).

# Dit hebben we geleerd

1. __Je moet tegen zware kritiek kunnen__. Het internet weet altijd beter - en spaart niemand. Dus we werden afgekraakt vanwege onze gebrekkige _onboarding experience_, missende features, om het feit dat de klok in onze [favicon](https://happyhours.io/assets/favicon-cda301768f23447b0684fc792f77e140.ico) verschilde van die in ons [logo](https://happyhours.io/assets/logo-white-shadow-e39a142fa42f9f5985e44b06ec6cf432.png). En in alle gevallen (en nog een paar) konden we het alleen maar eens zijn met de kritiek.

2. __Wees niet bang__. Hoe erg je ook je best doet, je laat altijd steken vallen. Kritiek op zaken die beneden peil zijn kan hard aankomen, maar is vooral ongelofelijk __waardevol__. Bovendien is er een verschil tussen commentaar van onbekende mensen over de hele wereld en gezeur van je collega's over de user experience ;). De kritiek werkte enorm motiverend - binnen een paar uur konden we een aantal van de grootste problemen oplossen.

3. __Een open source project inspireert ontwikkelaars__. In de business-to-business wereld krijgen software ontwikkelaars niet altijd de waardering die ze verdienen. Met een open source project kun je feedback krijgen van ontwikkelaars over de hele wereld. En op Github's [lijst met trending developers](https://github.com/trending) staan tussen Google en Facebook is ook wel eens leuk.

4. __Documentatie is belangrijk__. We dachten dat we onze documentatie goed op orde hadden, maar toen we alles open stelden bleken een aantal fundamentele dingen te ontbreken in de readme en documentatie. Oeps.

5. __Iemand had een [coole stage](http://dev.defacto.nl/images/intern.png) bij ons in 1991__.

Al me al was het een possitieve ervaring. Misschien zouden we al onze projecten open source moeten maken?

En wat zou dat zakelijk gezien betekenen?

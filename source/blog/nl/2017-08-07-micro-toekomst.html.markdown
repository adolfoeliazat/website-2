---
title: "Leren op microniveau: de toekomst"
date: 2017-08-07 08:00 CEST
tags: microleren, e-learning, kennis
author: Milda
lang: nl
featured: true
image: images/blog/social/micro-future-1200x630.jpg
featured_image: images/blog/featured/20160517-micro-future.jpg
---

Notendop-kennis. Ooit van gehoord? Heel kort gezegd is het het microdoseren van dagelijkse kennis. Hoewel **microleren** geen nieuw begrip is, vinden steeds meer mensen (waaronder ikzelf) het erg belangrijk

## Informatiestroom

Zie je wat er gebeurt?
![Informatie tijd kennis](/images/blog/en/clocks.gif)

We hebben tegenwoordig een razendsnelle informatieflow en nog steeds maar 24 uur per dag. Door het internet is het snel delen van informatie mogelijk geworden. Dit zorgt voor een overvloed aan kennis en daardoor hebben we een paar stappen terug moeten zetten. Het was allemaal niet meer bij te benen.

> De informatiesluizen zijn opengebarsten, de concentratie neemt af en de kenniskloof wordt langzaam maar zeker breder.

## Van formeel naar informeel

Formele opleidingen in een klaslokaal of op kantoor variëren van een paar dagen tot wel drie jaar (als we het over een universitaire bachelor hebben). Omdat informatie à la minute beschikbaar is en we het gevoel hebben dat we tijd tekort komen, lijkt **formeel leren** uit te sterven. Is dat in stand te houden voor de huidige generatie?

Moderne studenten hebben minder tijd om informatie tot zich te nemen, dus waarom spelen we daar niet op in door het in hapklare brokjes aan te bieden? Dit is waar **informeel leren** aan bod komt. Podcasts, video-instructies en interactieve infographics leken een goede oplossing, maar met onze huidige gewoonten zijn we dit stadium al voorbij en eisen we nu iets wat nog efficiënter is dan videolezingen en podcasts.

Vanwege onze kortere aandacht spanne, onze gewoonte om dingen te vergeten en onze andere verwachtingen met betrekking tot leren, smachten we nu naar leren op microniveau.

## De student staat centraal

Een informatieconsumptie-benadering waarbij de student centraal staat, zorgt voor snel leren en gemakkelijker onthouden. Met vooraf samengestelde bundels basiskennis wordt de kloof tussen formeel en informeel leren gedicht.

De overvloed aan informatie wordt zo uitgedund tot de kern, die zelfs 'on the go' goed te begrijpen is. Informatie, tijd en kennis worden op elkaar afgestemd.

## Oplossing

Er is natuurlijk nog genoeg ruimte voor verbetering. Op dit moment lijkt het dat leren op microniveau niet altijd nuttig is voor prestatiedoelen op de lange termijn. Het leerproces kan ook gefragmenteerd en vervormd raken. Er kan zelfs worden beargumenteerd dat leren op microniveau en basiskennisbundels onze al afgenomen concentratiespanne verder negatief zullen beïnvloeden. De toekomst zal het uitwijzen.

Leren op microniveau kan een geweldige oplossing zijn en de prestaties van zowel individuen als teams bevorderen. Kennis 'on the go' is nou eenmaal een feit, en als formeel leren zich niet aanpast, dringt infomeel leren steeds verder ons huidige onderwijssysteem binnen.

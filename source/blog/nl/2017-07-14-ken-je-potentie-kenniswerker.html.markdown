---
title: "Ken je potentie: de kenniswerker"
date: 2017-07-14 8:00 CEST
tags: kennis, e-learning
author: Milda
lang: nl
image: images/blog/social/creation-1200x630.jpg
featured_image: images/blog/featured/20170630-creation.jpg
---

__Heb je ooit een kenniswerker ontmoet? Ze zijn meestal te vinden in het hart van je organisatie. Kijk maar om je heen, al je collega's zijn kenniswerkers. Het neemt vele vormen aan. Je ziet het terug in hun bereidheid en motivatie, ideeën, ervaringen en interpretatie. Dit alles zorgt ervoor dat kenniswerkers onmisbaar zijn in je organisatie. Toch vergeten directeuren en managers ze regelmatig op waarde te schatten.__

Op dit moment wordt *succes gedefinieerd door iets wat je kunt meten*. Doordat het moeilijk is om de kennis te meten vinden leidinggevenden het ongemakkelijk om dit te promoten. **De focus verschoof daarom naar iets wat makkelijker te meten is: omzet**. Daardoor werd kennis, een van de meest belangrijke aspecten in een organisatie, het ondergeschoven kindje binnen organisaties.

## Het concept definiëren

De kenniswerker werd een hype door management expert Peter Drucker in de jaren vijftig - dus nog voor het internet. Tegenwoordig is het moeilijk voor te stellen hoe deze kenniswerkers gemanaged werden en hun kennis bewaarden. Toch werkte het. In de jaren vijftig ontstond een verschuiving van handmatig werk naar werk met een hoog kennisniveau en vaardigheden.

Toch was dit niet het begin van de kenniswerker. Ze waren er al toen uit op het land gingen leven en uitgroeiden tot Homo Sapiens. Kijk naar de Middeleeuwen: daar gaven de meesters in de gilden kennis door aan hun leerlingen. Zij sloegen de kennis op hun hun brein en droegen deze mondeling over.

![Evolutie van de mensheid](/images/blog/en/homosapiens.jpg)

> Kenniswerker - een persoon van wie het werk inhoudt het creëren, delen en beheren van nuttige informatie.

## Beoordelingscyclus

De term zelf klinkt heel exclusief. Denk je eens in als je zegt:

> Ik ben een kenniswerker!

Vandaag de dag wordt er een onderscheiding gemaakt tussen 'het talent' en 'de anderen'. Dit onderscheid is gebaseerd op meetbare cijfers. Dat creëert een vals beeld waarin 'de beste' diegene is die de meeste omzet genereert.

Laten we heel eerlijk zijn, niet iedereen kan op dit niveau meespelen. Het gevolg is dat het onmogelijk is om ieders prestaties als kenniswerker te meten. Hier ontstaat dus **een vals beeld**. Ik noem het een vals beeld omdat iedereen binnen een organisatie een kenniswerker is. Een directeur geeft alleen de voorkeur aan diegenen van wie het werk gemeten kan worden. Alle routine werkzaamheden hebben creativiteit en improvisatie nodig. Een verkoopmedewerker heeft niets te verkopen zonder 'de andere' kenniswerkers. Developers, marketing mensen, data analisten en HR-managers hebben een unieke kennis en daardoor loopt de organisatie op rolletjes

## Omdenken

Stel je eens voor. Als een directeur al zijn werknemers als kenniswerkers ziet, wat gebeurt er dan als de helft vertrekt?

__Het kost meer dan je denkt__

Julie Kantor, de oprichtster van Twomentor [heeft berekend](https://www.huffpost.com/entry/high-turnover-costs-way-more-than-you-think_b_9197238){:target="_blank"}{:rel="noopener noreferrer"}{:title="High turnover costs way more than you think"} dat het verliezen van een werknemer ongeveer $15,000-$20,000 kost. Als je even snel uitrekent wat 50% van je werknemers is dat vermenigvuldigd met dit bedrag kom je op een hoop geld uit.

Om uit te leggen waarom werknemers zo duur zijn, heeft ze de kosten opgebroken. Onder andere de training van nieuwe werknemers is heel kostbaar. De sollicitatiegesprekken, eerste werkweken, maar ook de communicatie met de nieuwe collega's heeft invloed op dit bedrag. Daarnaast zijn er natuurlijk ook nog de industriespecifieke kosten.

__Waar gaat dat geld heen__

Inmiddels heb je flink wat stof tot nadenken gekregen. Wat managers vaak vergeten is dat als er iemand weggaat, ze niet alleen fysiek weggaan. Ze nemen ook al hun kennis, ervaring, creativiteit en unieke visie mee. Deze elementen zijn het hart van elke organisatie. Stel je nu eens voor dat 50% van je personeel vertrekt. Dat klinkt als een ramp, toch?

Die kennis is waar je je werknemers voor betaalt. Het verlies van deze kennis kan het succes van je organisatie tegenhouden.

## Vervang het meetpunt, niet de werknemer

Kijk eens om je heen, in dit nieuwe licht is iedereen een kenniswerker. Alleen de keuze van de meetbaarheid hiervan vertraagt je succes. Vraag jezelf eens het volgende af:

> Hoeveel kennis hebben mijn collega's en werknemers? Hoe kun kan je deze kennis op waarde schatten?

De enige manier om het meetpunt 'omzet' te verbreken is door technologie aan de werkomgeving toe te voegen. Geef iedereen de kans om kennis te delen en tot zich te nemen. Dit draait het valse beeld van een goede werknemer weer om. De meeste managers en leidinggevende hebben geen idee van alle kennis die hun werknemers in huis hebben. 

## De sleutel

Kennniswerkers zijn het hart van je organisatie. Als je een team samenstelt of een nieuwe werknemer aanneemt beloon je jezelf met een bundel nieuwe kennis. Braindrain is gevreesd in samenlevingen, culturen en zelfs organisaties. Forceer je werknemers niet om te overleven in je organisatie, maar help ze om alles uit zichzelf te halen. Kennis is net zo waardevol als omzet.

---
title: "Verslag ElixirConf US 2017"
date: 2017-09-21 08:00 CEST
tags: elixir, phoenix, elixirconf, development
author: Gerwin & Maarten
lang: nl
featured: true
image: images/blog/social/elixirconf-1200x630.jpg
featured_image: images/blog/featured/20170921-elixirconf.jpg
---
**Bij Defacto hechten we grote waarde aan de ontwikkeling van onze medewerkers. Niet verrassend aangezien ons credo 'Developing People' is. Toch is het vaak een uitdaging om tijd en toewijding te vinden om precies dit te doen: jezelf ontwikkelen.**

In het snel veranderende landschap van software-ontwikkeling is er een breed aanbod aan leermogelijkheden in de vorm van wat we micro-learning noemen. Denk aan blogs, videotutorials of technische documentatie. Het is echter belangrijk om niet te vergeten zo af en toe ook fysiek deel te nemen aan het leren, bijvoorbeeld in een klaslokaal of tijdens een werkgroep. Zeker om dit samen met collega's te doen heeft meerwaarde. Het geeft je een unieke kans om eens samen te reflecteren op de gepresenteerde stof en de uitdaging van het vak software-ontwikkeling.

Bij Defacto zijn we zelf verantwoordelijk voor onze opleiding en ontwikkeling. Deze verantwoordelijkheid biedt ons de mogelijkheid om datgene te kiezen wat het best past bij onze leerdoelen. Defacto steunt onze ontwikkeling door te investeren in onze leerdoelen.

Enkele maanden geleden zijn we begonnen aan een nieuw project in [Elixir](https://elixir-lang.org/){:target="_blank"}{:rel="noopener"}{:title="Elixir Language"} en web-framework [Phoenix](http://phoenixframework.org/){:target="_blank"}{:rel="noopener"}{:title="Phoenix Framework"}. Toen we besloten hoe we dit jaar ons opleidingsbudget zouden willen besteden, was het daarom logisch om het in deze hoek te zoeken. Door de opkomst van Elixir als programmeertaal zijn er meerdere evenementen te vinden die voor ons interessant zijn. Helaas had ElixirConf EU al plaatsgevonden in mei en dus was automatisch [ElixirConf US](http://elixirconf.com){:target="_blank"}{:rel="noopener"}{:title="ElixirConf US"} in Bellevue, WA de aantrekkelijkste optie.

Bij [ElixirConf](http://elixirconf.com){:target="_blank"}{:rel="noopener"}{:title="ElixirConf"} is er aandacht voor alle onderwerpen die we zelf belangrijk achten. Bovendien werden er naast twee dagen conferentie, ook twee dagen gevuld met praktische workshops. De sprekerslijst van de conferentie was ook niet mals, want alle grote namen in het werkveld waren aanwezig. Om precies te zijn: de grondlegger van Elixir, Jos√© Valim, en de bedenker van het Phoenix web-framework, Chris McCord, hielden beiden een lezing. Chris McCord begeleidde zelfs een van de dagvullende workshops met als onderwerp 'Channels - websockets in Phoenix'.

Onze keuze was snel gemaakt. Het overtuigen van een aantal collega's om mee te gaan was een eitje, het organiseren van de reis en het verkrijgen van toegang tot de VS is daarentegen stierlijk vervelend. Grofweg 3 weken voor aanvang (van 5 tot 8 september) hadden we alles rond en was onze groep van 6 klaar voor vertrek.

Terwijl we onze jetlag aan het verwerken waren en wat tijd over hadden, hebben we van de gelegenheid gebruikgemaakt om de omgeving te verkennen. Bellevue zelf is een bijzondere voorstad van Seattle dat zich kenmerkt door hoogbouw met kantoren voor tech bedrijven zoals Microsoft en Expedia. Verder zijn we in de gelegenheid geweest om de stad Seattle zelf met haar ontspannen sfeer te mogen ervaren en daarbij te genieten van lekker eten en een uitstekend aanbod aan bieren. Wist je dat die omgeving bekend staat om haar grote diversiteit aan microbrouwerijen?

Dan de hoofdakte: ElixirConf. Dinsdag en woensdag hebben we verschillende workshops bijgewoond. Alle workshops hadden erg veel goede content, goede oefeningen en goede trainers. Sterker nog, we werden getraind door de maker van het Phoenix framework!

De workshops die we hebben bijgewoond waren:

- [OTP Supervision Trees](https://elixirconf.com/speakers#fish){:target="_blank"}{:rel="noopener"}{:title="OTP Supervision"}
- [Debugging Elixir](https://elixirconf.com/speakers#gawronski){:target="_blank"}{:rel="noopener"}{:title="Debugging Elixir"}
- [Phoenix Channels](https://elixirconf.com/speakers#mccord){:target="_blank"}{:rel="noopener"}{:title="Phoenix Channels"}
- [Building GraphQL API's](https://elixirconf.com/speakers#williams){:target="_blank"}{:rel="noopener"}{:title="Building GraphQL API's"}

Na de tweedaagse training begon de daadwerkelijke conferentie. Veel interessante praatjes stonden op de planning, te veel om allemaal bij te kunnen wonen. Het kwam ons dus goed van pas dat we met z'n zessen waren, zodat we onze aanwezigheid konden verdelen. We hebben lezingen bijgewoond over de aankomende versies van Elixir en Phoenix, gehouden door hun respectievelijke bedenkers. Lezingen over Nerves ([check hier!](http://nerves-project.org){:target="_blank"}{:rel="noopener"}{:title="Nerves"}), lezingen over het toepassen van Elixir en Phoenix in de zorg, lezingen over best practices en specifiek interessant voor ons: een praatje over de ervaringen en lessen na 2 jaar ontwikkelen in Elixir en Phoenix. Een overdaad aan interessante presentaties, je kunt ze gelukkig [terugkijken](https://www.youtube.com/channel/UC0l2QTnO1P2iph-86HHilMQ/videos){:target="_blank"}{:rel="noopener"}{:title="ElixirConf YouTube kanaal"}.

We gaan de opgedane kennis tijdens ElixirConf absoluut nuttig kunnen gebruiken in ons dagelijks werk en tijdens het ontwikkelen van de nieuwe versie van ons huidige product. Op deze manier dragen we, door ergens actief aan te werken, kennis over. Een manier van leren die ons uitermate aanstaat en waarvan we de kracht onderstrepen.

Wil je meer weten over de conferentie, Elixir of Phoenix? Laat het ons weten! We hebben bovendien een [vacature voor een Elixir developer](/jobs/elixir-developer/){:title="Elixir Developer vacature"}.

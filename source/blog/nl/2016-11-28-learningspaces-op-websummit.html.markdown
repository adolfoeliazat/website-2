---
title: LearningSpaces op Websummit 2016
date: 2016-11-28 08:00 CEST
tags:
author: Iwanna
lang: nl
featured: true
image: images/social/learningspaces-op-websummit-1200x630.png
---

**WebSummit, Europa's grootste technologiebeurs, vond plaats van 7 tot en met 11 november in Lissabon Portugal. [LearningSpaces](http://www.learningspaces.nl){:target="_blank"} was één van de selecte groep uitgenodigde start-ups om daar met mensen te praten over het product, de success cases, activiteiten en om feedback te krijgen.**

Lissabon werd gekozen voor dit enorme evenement als gevolg van de sterk ondernemende tech scene, die exponentiële groei heeft doorgemaakt in de afgelopen jaren. CEO's, key wereldleiders, culturele iconen, start-ups, investeerders, leidende academici en de meest iconische bedrijven - denk aan Uber, Facebook en Microsoft - allemaal ze verzameld op één plek: Lissabon. Er waren meer dan 20 podia en workshops, ook waren er tal van lezingen en discussies. Er is de WebSummit overdag, Sunset Summit en Night Summit. Alles gaat bijna 24 uur per dag door.

## Waarom WebSummit?
Dit zegt WebSummit zelf over het evenement:

> *'WebSummit is Europa's grootste en meest belangrijke marktplaats voor technologie geworden. Een niet te evenaren ontmoetingsplaats voor bedrijven die impact maken vanuit elke hoek van de wereld en de mensen die geïnteresseerd zijn hoe dit impact kan maken op hun eigen leven.'*  

WebSummit heeft het dit jaar groots aangepakt, dat is zeker. We zijn geïmponeerd door het aantal bezoekers (meer dan 53.000) en de enormiteit van de hallen. Drie grote hallen met er tussenin veel ruimte voor foodcourts. Het doet niet onder voor Europa's grootste muziekfestivals. Maar, vroegen we ons af: is WebSummit echt de 'meest belangrijke marktplaats voor technologie' geworden? En dan ook nog eens eentje die niet te evenaren is? Hier de voors en tegens op een rijtje:

## Tegens
WebSummit is niet dé plek om gesprekken te hebben over innovatie. Het aantal start-ups dat uitgenodigd wordt is beperkt – Disrupt Londen pakt dit bijvoorbeeld grootser aan – en dat is jammer. Door de beperkte capaciteit van de zaal missen we ongewild de openingsavond. Buiten staan grote schermen, maar deze bieden weinig soelaas. Ook de veelbesproken WiFi werkt niet naar behoren op het evenement, even een demo geven op je laptop is daarom lastig. Bovendien is de Summit erg duur, als start-up krijg je voor een behoorlijke prijskaart maar weinig kansen aangereikt. Deze moet je echter zelf grijpen en dat...kan!

## Voors
Als start-up ontmoet je er veel mensen en veel investeerders in korte tijd. Voor ons is het ontmoeten van een investeerder niet aan de orde, want zoals mijn collega en productmanager Hugo eerder in het [Dagblad van het Noorden](http://www.dvhn.nl/economie/LearningSpaces-is-%E2%80%98vreemde-eend-in-de-bijt%E2%80%99-21731305.html){:target="_blank"} zei: *"Voor ons is het leuk om te zien in hoeverre we de internationale markt op kunnen gaan. We zoeken naar naamsbekendheid, partners en volgende stappen."*

En al deze dingen vind je inderdaad op WebSummit. Een korte opsomming: We hebben advies gekregen, over hoe we de internationale markt kunnen veroveren, van Johan van Mil en Stefan Bary (Peak Capital), waarvoor dank! Tijdens de standdag laten we zien wat LearningSpaces is, wat het kan en hoe het wordt gebruikt. We laten zien hoe LearningSpaces succesvol gebruikt wordt bij Doppio (met dank aan Peter van Eijl en Werner Lindeboom) en het UMCG (met dank aan Ronald van Rheenen). En er is volop oprechte aandacht voor onze visie op het delen van expertise binnen teams van enthousiaste bezoekers.

Waardevol advies over de internationale markt en onboarding krijgen we van Maria d'Orey van Faber ventures. Adviezen over de nationale markt en overheid van Zijne Koninklijke Hoogheid Prins Constantijn - de foto hieronder is geschoten met dank aan Anke Schaeffers van de Nederlandse ambassade in Portugal. Er zijn uitgebreide kansen om, buiten de Summit om, te netwerken. Zoals tijdens onze avond op de Nederlandse ambassade waar we één van de oprichters van TomTom spreken. Als start-up moet je er wel zelf voor zorgen dat je uitgenodigd wordt voor deze netwerkborrels en adviesmomenten, maar als je dit eenmaal doet dan kan je er veel uit halen.

![Foto met ZKH Prins Constantijn](/images/blog/websummit-2016-01.jpg)
<p class="caption">v.l.n.r. ZKH Prins Constantijn, techblogger Omar Saberi en ik (Iwanna)</p>

## Was het 't avontuur waard?
WebSummit is de grootste tech marktplaats van Europa: mee eens. Maar, het is absoluut niet dé plek voor de 'bedrijven met de meeste impact'. Het is volgens ons meer een plek om ideeën uit te wisselen, dan een plek waar je bij elkaar komt om bepaalde markten te innoveren. WebSummit is uiteindelijk wat je er zelf van maakt. Voor LearningSpaces is het de perfecte plek geweest om gelijkgestemden te ontmoeten en goede adviezen te krijgen.

![Team LearningSpaces op de foto](/images/blog/websummit-2016-02.jpg)
<p class="caption">Gedeelte van ons te gekke team: v.l.n.r. Tim, Marcel, Milda</p>

Onze mannen Tim Bakker en Marcel Horlings krijgen veel aandacht in hun prachtige pakken. Marcel (PAC-MAN) is een hit op Twitter en Tim (geruit pak) is door [Leadfeeder](https://www.leadfeeder.com/){:target="_blank"} zelfs uitgeroepen tot *'best geklede man van WebSummit'*.

![Best geklede Tim Bakker screenshot](/images/blog/websummit-2016-03.jpg)

Op onze standdag komt niet iedereen voor de inmiddels legendarische pakken langs. Bezoekers waren er echt op uit om [de visie achter LearningSpaces](http://blog.learningspaces.io/what-is-learningspaces/){:target="_blank"} te horen. Voor de mensen die onze pitch nog niet gehoord hebben: bel of mail ons en we maken het goed! We deelden ook onze eigen gemaakte boekjes over e-learning uit. Als je geïnteresseerd bent in het in elkaar zetten van e-learning en het is je niet gelukt om een boek mee te nemen: neem dan contact op en we zorgen er alsnog voor dat je één toegestuurd krijgt.

## Video LearningSpaces op WebSummit
<iframe src="https://www.youtube.com/embed/DrthVboEENE" frameborder="0" allowfullscreen></iframe>

---
Hoe gebrekkig het begin ook was, we moeten toegeven dat WebSummit een mooie kans is om te netwerken, veel adviezen te ontvangen en nieuwe contacten op te doen. WebSummit gaat niet om de organisatie, het zijn de start-ups en bezoekers die samen zoeken naar de beste oplossingen voor de toekomst.

Wil je meer weten over LearningSpaces? Kijk dan eens op [de LearningSpaces website](http://www.learningspaces.nl){:target="_blank"} of bel met Defacto op 050 3144832.

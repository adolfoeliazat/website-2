---
title: LearningSpaces op Websummit
date: 2016-11-28 08:00 CEST
tags:
author: Iwanna
lang: nl
featured: true
image: images/social/learningspaces-op-websummit-1200x630.png
---

**WebSummit, Europa's grootste technologie top vond plaats van 7 tot en met 11 november in Lissabon Portugal. [LearningSpaces](http://www.learningspaces.nl){:target="_blank"} was erbij om daar met mensen te praten over ons product, success cases, activiteiten en om feedback te krijgen.**

Lissabon werd gekozen voor dit enorme evenement als gevolg van de sterk ondernemende tech scene, die exponentiële groei heeft doorgemaakt in de afgelopen jaren. CEO's, key wereldleiders, culturele iconen, start-ups, investeerders, leidende academici en de meest iconische bedrijven werden allemaal verzameld op één plek: Lissabon. Er waren meer dan 20 podia en workshops, ook waren er tal van lezingen en discussies. De Summit gaat bijna 24 uur per dag door, er is de Summit overdag, SunSet Summit en Night Summit.

Dit zegt WebSummit zelf over het evenement:

> *'WebSummit is Europa's grootste en meest belangrijke marktplaats voor technologie geworden. Een niet te evenaren ontmoetingsplaats voor bedrijven die impact maken vanuit elke hoek van de wereld en de mensen die geïnteresseerd zijn hoe dit impact kan maken op hun éigen leven.'*  

WebSummit heeft het dit jaar groots aangepakt, dat is zeker. We waren geïmponeerd door het aantal bezoekers (meer dan 53.000) en de enormiteit van de hallen. Drie grote hallen met er tussenin veel ruimte voor foodcourts. Het doet niet onder voor Europa's grootste muziekfestivals. Maar, vroegen we ons af: is WebSummit echt de 'meest belangrijke marktplaats voor technologie' geworden? En dan nog ook nog eens eentje die niet te evenaren is? Hier de voors en tegens op een rijtje:

## Tegens
WebSummit is niet dé plek om gesprekken te hebben over innovatie. Het aantal start-ups dat uitgenodigd wordt is zeer beperkt – Disrupt Londen pakt het bijvoorbeeld grootser aan – en dat is jammer. Door de beperkte capaciteit van de zaal hebben we de openingsavond ongewild gemist. Buiten stonden grote schermen, maar dit bood weinig soelaas. Ook de veelbesproken WiFi op het evenement werkte niet naar behoren. Bovendien is de Summit erg duur en als start-up krijg je weinig kansen aangereikt, deze moet je echter zelf grijpen en dat...kan!

## Voors
Als start-up ontmoet je er veel mensen en veel investeerders in korte tijd. Voor ons niet echt aan de orde, want zoals mijn collega en productmanager Hugo eerder in het [Dagblad van het Noorden](http://www.dvhn.nl/economie/LearningSpaces-is-%E2%80%98vreemde-eend-in-de-bijt%E2%80%99-21731305.html){:target="_blank"} zei: *"Voor ons is het leuk om te zien in hoeverre we de internationale markt op kunnen gaan. We zoeken naar naamsbekendheid, partners en volgende stappen."*

Maar ook al deze dingen vind je op WebSummit. Een korte opsomming: We hebben advies gekregen over hoe we de internationale markt kunnen veroveren van Johan van Mil en Stefan Bary (Peak Capital). Tijdens de standdag showden we onze twee succes cases van Doppio (Peter van Eijl en Werner Lindeboom) en het UMCG (Ronald van Rheenen) en was er volop oprechte aandacht voor onze visie.

Waardevol advies over de internationale markt en onboarding kregen we van Maria d'Orey van Faber ventures en van Zijne Koninklijke Hoogheid Prins Constantijn. Ook zijn er uitgebreide kansen om te netwerken zoals tijdens onze avond op de Nederlandse ambassade (dankzij Anke Schaeffers). Als start-up moet je wel zelf alles op alles zetten om dit voor elkaar te krijgen. Maar als je dit eenmaal doet, dan haal je er veel uit.

![Foto met ZKH Prins Constantijn](/images/blog/websummit-2016-01.jpg)
<p class="caption">v.l.n.r. ZKH Prins Constantijn, techblogger Omar Saberi en ik (Iwanna)</p>

## Was het 't avontuur waard?
WebSummit is de grootste tech marktplaats van Europa: mee eens. Maar, het is absoluut niet dé plek voor de 'bedrijven met de meeste impact'. Het is voor ons meer een plek geweest om ideeën uit te wisselen, dan een plek waar je bij elkaar komt om bepaalde markten te innoveren. WebSummit is uiteindelijk wat je er zelf van maakt. Voor LearningSpaces is het de perfecte plek geweest om gelijkgestemden te ontmoeten en goede adviezen te krijgen.

![Team LearningSpaces op de foto](/images/blog/websummit-2016-02.jpg)
<p class="caption">Gedeelte van ons te gekke team, v.l.n.r. Tim, Marcel, Milda </p>

Onze mannen Tim Bakker en Marcel Horlings kregen veel aandacht in hun prachtige pakken. Marcel (PAC-MAN) is een hit op Twitter en Tim (geruit pak) is door [Leadfeeder](https://www.leadfeeder.com/){:target="_blank"} zelfs uitgeroepen tot *'best geklede man van WebSummit'*.

![Best geklede Tim Bakker screenshot](/images/blog/websummit-2016-03.jpg)

Op onze standdag komt niet iedereen voor de inmiddels legendarische pakken langs. Bezoekers waren er echt op uit om [de visie achter LearningSpaces](http://blog.learningspaces.io/what-is-learningspaces/){:target="_blank"} te horen. Voor de mensen die onze pitch nog niet gehoord hebben: bel of mail ons en we maken het goed! We deelden ook onze eigen gemaakte boekjes over e-learning uit. Als je geïnteresseerd bent in het in elkaar zetten van e-learning en het is je niet gelukt om een boek mee te nemen: neem dan contact op en we zorgen ervoor dat je er alsnog één toegestuurd krijgt.

---

Hoe gebrekkig het ook was, we moeten toegeven dat WebSummit een mooie kans is om te netwerken, veel advies te krijgen en nieuwe contacten op te doen. Het is wat je er zelf van maakt. WebSummit gaat niet om de organisatie, het zijn de start ups en bezoekers die samen zoeken naar de beste toekomstige oplossingen.

## Video LearningSpaces op WebSummit
<iframe src="https://www.youtube.com/embed/DrthVboEENE" frameborder="0" allowfullscreen></iframe>

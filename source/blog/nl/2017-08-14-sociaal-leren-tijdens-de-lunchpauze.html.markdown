---
title: "Sociaal leren tijdens de lunchpauze"
date: 2017-08-14 8:00 CEST
tags: lunch, leren, ideeën, delen
author: Milda
lang: nl
image: images/blog/social/lunchbreak-learning-1200x630.jpg
featured_image: images/blog/featured/20160330-lunchbreak-learning.jpg
---

De lunchpauze is het moment om je werk te onderbreken zodat je er ’s middags weer vol tegenaan kunt. Maar als je stopt met werken, betekent dat dan ook dat je stopt met het genereren van ideeën? Natuurlijk niet!

Koffie- en lunchpauzes zorgen voor beter contact met collega's en goede ideeën. Dit zijn de momenten waarop je je collega's ziet, hoort waar zij mee bezig zijn, problemen bespreekt, oplossingen bedenkt en nog veel meer.

Laatst kwam ik in contact met [Stuart Blacker](https://im5tu.io/){:target="_blank"}{:rel="noopener"}{:title="Stuart Blackler's blog"} en zijn succesverhaal is een goed begin voor een gespreksonderwerp tijdens de lunch.

## Verleden

Stuart had nog nooit van een developer lunch gehoord totdat de technische directeur dit idee aan hem introduceerde. Tijdens zo’n bedrijfslunch komen werknemers samen om een specifiek onderwerp te bespreken. De onderwerpen die aanbod kwamen waren heel divers en iedereen kon meepraten ongeacht de parate technische kennis.

## Overstap

Een paar maanden later stapte hij over naar een ander bedrijf, maar het idee van de developer lunch nam hij mee. Stuart introduceerde dit bij het bedrijf waar hij nu werkt en het was een groot succes. Zowel het technische als het niet-technische personeel kon aansluiten en meepraten.

De truc volgens Stuart is zorgen dat de onderwerpen toepasbaar zijn en iedereen iets nieuws leert. Zelfs technische onderwerpen als event sourcing kunnen worden besproken op een voor iedereen begrijpelijke manier. Het gaat tijdens deze lunches vooral om het delen van ervaringen en kennis binnen de organisatie.

## Aanpak

Door de jaren heen heeft Stuart verschillende constructies uitgeprobeerd. Vooral de vraag-en-antwoord-benadering leidde tot een goede interactie van de groep. Iedereen kreeg de kans zijn zienswijze bespreekbaar te maken.

Hoe kun je dit zelf toepassen? Stel je tijdens de lunch niet introvert op. Deel je ervaringen, waar je ook bent. Kennis delen tijdens de lunch is de manier om de concurrentie voor te blijven. Mensen zijn tenslotte het meest creatief wanneer ze ontspannen zijn en hun gedachten verzetten.

---
title: Combineer kennis met games
date: 2017-10-02 07:00 CEST
tags: leren, gamification
author: Milda
lang: nl
image: images/blog/social/modern-learner-1200x630.png
featured_image: images/blog/featured/20150521-modern-learner.png
---
**Hoe kun je het leervermogen van je werknemers verhogen? Door kennis met (online) games te combineren.**

![modern learner infographic](/images/blog/en/meet-the-modern-learner-infographic.jpg)

**Definitie:** De moderne student —  iemand die het leuk vindt om te leren, maar dan wel op zijn eigen voorwaarden. Of iemand wiens leerbehoefte of -gewoonte is veranderd vanwege een omgeving vol afleidingen. 

**Eigenschappen:** onder spanning, afgeleid, ongeduldig.

**Behoeften:** gepersonaliseerde, interactieve en leuke inhoud, toegang vanaf elk aparaat en geconcentreerde kennis.

We hebben nu de belangrijkste begrippen even benoemd, dus kunnen we de diepte ingaan en kijken naar het 'waarom'. Hoe zijn moderne studenten ontstaan, hoe kunnen we ze helpen en hoe kunnen moderne studenten ons helpen?

**Beste moderne student,**

Waarom ben jij zoals je bent? Omdat je deze post tijdens je werk leest... Omdat je telefoon om de twee minuten een pushbericht ontvangt over wat er op Facebook, Twitter en LinkedIn gebeurt... Omdat je continu wordt afgeleid door alles om je heen... Daarnaast wil je alles *hier* en *nu*, niet pas over drie dagen, nee, *nu*. Uit je moderne werkomgeving heb je waarschijnlijk opgemaakt dat je kennis eenvoudig moet kunnen bereiken, vinden en delen.

Maar wat is de realiteit? Je werkgever heeft extreem hoge verwachtingen en rekent erop dat je overal van op de hoogte bent, terwijl je niet altijd de directe toegang krijgt tot de kennis die in jouw organisatie beschikbaar is. Dat klinkt niet echt eerlijk, voor zowel jezelf als je werkgever, want het doel is toch om samen een win-win situatie te bereiken waarin jij je taken snel en effectief kunt uitvoeren.

**Beste werkgever,**

Hoe kun je het leervermogen van je werknemers verhogen? Combineer kennis met games. Laat je werknemers op alle mogelijke momenten leren. Het is belangrijk om eerst de voordelen van een persoonlijke en informele leerwijze in te zien. 

*	Het creëren van informele leersituaties is goedkoper en efficiënter dankzij alle sociale media-technologieën en elektronische apparatuur die we tegenwoordig tot onze beschikking hebben.

*	Informeel leren kan voor sommigen persoonlijker aanvoelen en daardoor minder intimiderend overkomen.

*	Experts in bepaalde onderwerpen zijn op deze wijze mogelijk meer bereid om hun kennis met anderen te delen.

*	Omdat het leerproces tijdens informele leersituaties veel natuurlijker plaatsvindt, gewoon tijdens het werk, bieden werknemers minder weerstand tegen het leren van nieuwe dingen.

Daarnaast is het belangrijk om leren leuker te maken. Daardoor neemt de betrokkenheid van werknemers ineens een enorme vlucht. Enkele feiten over gamificatie: 

*	Gamificatie is het gebruik van gamemechanica om betrokkenheid in niet-gamegerelateerde zakelijke situaties te bevorderen en het gedrag van werknemers te veranderen.

*	Veel soorten games omvatten gamemechanica zoals punten (scores), uitdagingen, ranglijsten, regels en prikkels die het spelen van games zo aantrekkelijk maken.

*	Bij gamificatie worden de incentives toegepast om de betrokkenheid van het doelpubliek flink te stimuleren.

*	De mens is tegenwoordig 'geprogrammeerd' om games leuk te vinden en heeft een natuurlijke neiging om zich meer te verdiepen in activiteiten die gamegerelateerd zijn.

Dit wetende maak je een bedrijf succesvoller als je de kracht van de moderne student ontketent en de werknemers stimuleert om op informele wijze kennis te delen. Als je hulp nodig hebt bij het opzetten van een platform voor sociaal leren, kun je contact met ons opnemen via [CAPP Agile Learning](/capp-agile-learning/) of stuur een persoonlijk bericht of tweet naar [@DefactoSoftware](https://twitter.com/DefactoSoftware){:target="_blank"}{:rel="noopener"}{:title="Defacto Twitter"}.

(Sommige ideeën zijn afkomstig van Langevin Learning Services en Gartner. Bedankt beiden!)

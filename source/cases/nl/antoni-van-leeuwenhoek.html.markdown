---
title: "Antoni van Leeuwenhoek Case"
sub_title: "Samen werken aan een scherpere visie op leren en ontwikkelen"
date: 2018-08-14 8:00 CEST
services:
  - title: CAPP LMS
    link: /capp-lms
  - title: Kwaliteitspaspoort
    link: /kwaliteitspaspoort
  - title: Kwaliteitsmonitor
    link: /kwaliteitsmonitor
  - title: CAPP Agile learning
    link: /capp-agile-learning
  - title: Consultancy
lang: nl
logo_white: cases/avl/logo-white.png
description: "Bij Antoni van Leeuwenhoek is door Defacto ervoor gezorgd dat de visie op leren nog scherper is geworden. Lees hoe we dat samen hebben gedaan in deze casus. "
image: images/cases/avl/social.jpg
header_image: cases/avl/mood.jpg
quote:
  text: "De samenwerking met Defacto is fantastisch verlopen. Er is door Defacto ervoor gezorgd dat de visie op leren nog scherper is geworden. Tijdens de implementatie kwam er heel veel positieve energie vrij en is er keihard gewerkt."
  person: "Miriam Boer"
  position: "Academie Manager Antoni van Leeuwenhoek"
facts:
  branch: Ziekenhuis
  url: https://www.avl.nl
  since: 2017
  employees: 3885
call_to_action: demo-request
---

**Het Antoni van Leeuwenhoek (AVL) geldt als het Nederlandse expertisecentrum op het gebied van kanker en heeft een duidelijke visie op leren en ontwikkelen. “Iedere dag willen wij het nog beter doen voor onze patiënten. Blijven leren en jezelf blijven ontwikkelen als zorgprofessional is hierbij cruciaal. Mogelijkheden om te leren moeten binnen handbereik zijn,” stelt AVL Academie Manager Miriam Boer. Het is van belang om een digitale leeromgeving te hebben die inspireert en het eenvoudig maakt om te blijven ontwikkelen.**

## Van A naar B naar CAPP LMS

“Voor het AVL is een Learning Management System (LMS) een belangrijk instrument om een inspirerende leeromgeving te creëren. In [CAPP LMS](/capp-lms/) kan niet alleen het formele leren goed worden vormgegeven, maar ook het informele en multidisciplinaire leren worden hierin gefaciliteerd. Dit sluit helemaal aan bij onze cultuur waarin leren op de werkplek, van en met elkaar, centraal staat en het fundament is van hoe we werken.”

“Dit zagen wij ook in de werkwijze van Defacto terug en was een van de reden om voor deze partij te kiezen. Een andere reden was het [Kwaliteitspaspoort](/kwaliteitspaspoort/)​. Defacto heeft hiermee een prachtig instrument om bevoegd- en bekwaamheden overzichtelijk in kaart te brengen waardoor AVL inzichtelijk kan maken of ze voldoen aan alle wettelijke vereisten. Met behulp van de implementatie consultants van Defacto en het ziekenhuis zelf is de digitale leeromgeving vervolgens volledig ingericht en gereedgemaakt voor gebruik.”

## Gebruiksvriendelijk

De eerste lichting die van CAPP LMS gebruik gaat maken zijn de studenten van de vervolgopleidingen Oncologie Verpleegkunde. Een belangrijke groep waarin zowel deelnemers als werkbegeleiders, leidinggevenden als docenten gebruik zullen maken van CAPP LMS. Begin augustus start de vervolgopleiding aan de Academie van het AVL. Recent heeft onze consultant Celine Kemp een testsessie gehouden om eindgebruikers van het ziekenhuis kennis te laten maken met ons CAPP LMS. Onder andere de user experience en de intuïtieve manier waarop het CAPP LMS werkt, leidde tot veel positieve feedback. Voor de sessie waren ook handleidingen gemaakt, maar deze hoefden vrijwel niet gebruikt te worden omdat medewerkers alles zelfstandig en eenvoudig konden vinden. “Dit is één van de meest gebruiksvriendelijke systemen die ik tot nu toe gebruikt hebt. Ik kan heel eenvoudig vinden wat ik nodig heb om te leren,” zei een van de testgebruikers.

Naast de keuze voor CAPP LMS zelf is het ziekenhuis heel trots op hoe ze met [CAPP Agile Learning](/capp-agile-learning/) ​gaan werken, een kennisplatform waar medewerkers eenvoudig op digitale wijze zich kunnen ontwikkelen. Eén van de zogenaamde learning spaces is ondersteunend in het maken van een persoonlijk ontwikkelplan (POP). Medewerkers worden stap voor stap meegenomen in hoe je een POP maakt en kunnen vervolgens zelf aan de slag. Op deze manier worden ze regisseur van hun eigen ontwikkeling. “Je bent zo niet meer afhankelijk van klassikale momenten, maar gaat aan de slag met jouw ontwikkeling op elk moment en elke plek dat het jou uitkomt.”

## Samenwerking is essentieel

Het Antoni van Leeuwenhoek is de eerste klant die live gaat met de laatste versie van CAPP LMS. Voor Defacto was dit dan ook een erg belangrijk en leerzaam traject. Consultant Celine Kemp stelt: “We zijn dankzij dit implementatietraject nog beter uitgerust om klanten, zoals het Antoni van Leeuwenhoek, te faciliteren op het gebied van leren en ontwikkelen.“

Miriam Boer concludeert: “De samenwerking met Defacto is fantastisch verlopen. Door Defacto is ervoor gezorgd dat de visie op leren en ontwikkelen nog scherper is geworden. Tijdens de implementatie kwam er heel veel positieve energie vrij en is er keihard gewerkt. De inzet en expertise van de consultants hebben het verschil voor ons gemaakt.”

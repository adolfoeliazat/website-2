---
title: "Doppio Espresso case"
date: 2017-09-10 09:00 CEST
services:
  - CAPP Agile Learning
  - Consultancy
lang: nl
popup: false
logo: cases/doppio-espresso/logo.png
logo_white: cases/doppio-espresso/logo-white.png
description: "De beste koffie wordt ondersteund door de beste software"
mood_image: cases/doppio-espresso/mood.jpg
quote:
  text: "Als we een nieuw broodje hebben, is het <strong>heel makkelijk</strong> om even een kort filmpje te maken. En om dat in een space te delen met wat extra uitleg."
  person: "Peter van Eijl"
  position: "Eigenaar"
facts:
  branch: Retail
  url: https://www.doppio-espresso.nl
---

**Doppio Espresso is een begrip in Nederland. Het is in tien jaar uitgegroeid van een enkele flagship espressobar in Groningen tot een succesvolle keten met meer dan dertig vestigingen in heel Nederland. De groei werd gerealiseerd via franchise. Het succes is deels te danken aan de uniformiteit van de vestigingen: het goed bewaken van de sterke formule uit de begintijd. Niet alleen als het gaat om de opzet en inrichting van de espressobars, maar ook wat betreft de scholing van het personeel. Alles werd tot in detail vastgelegd. In hand- en bestekboeken bijvoorbeeld. Het beeldmateriaal, de apparatuur, de koffie en de menukaart; ze zijn overal gelijk en maken het merk Doppio. Herkenbaar in elke stad. Om dit proces in goede banen te leiden – en het werkbaar te maken voor het personeel – ging Doppio op zoek naar de beste softwareondersteuning. Ze kwamen in 2016 uit bij CAPP Agile Learning van Defacto.**

## Kennis delen en vergroten

CAPP Agile Learning is een zeer veelzijdig softwarepakket en dient dan ook meerdere doelen binnen Doppio. Zo is het een kennisdatabank waarin alle informatie binnen een paar klikken te vinden is voor het personeel. ‘Hand- en bestekboeken zijn natuurlijk noodzakelijk, maar handig zijn ze niet,' zegt oprichter en eigenaar van Doppio, Peter van Eijl. ‘We hadden behoefte aan een tool die het gebruik hiervan zou versimpelen voor alle medewerkers van de franchisevestigingen. CAPP Agile Learning bleek de oplossing om op een eenvoudige manier belangrijke informatie te delen. En om nieuwe informatie toe te voegen. Als we een nieuw broodje hebben, is het heel makkelijk om even een kort filmpje te maken. En om dat in een space te delen met wat extra uitleg.’

Omdat de administratie van alle vestigingen centraal geregeld is, worden nieuwe medewerkers automatisch aangemeld bij CAPP Agile. Ze kunnen meteen aan de slag. ‘We willen omarmen dat mensen meer kennis vergaren. Uiteindelijk worden ze daar alleen maar betere collega’s van,' aldus Van Eijl.

## Scholingsplatform

Hoewel CAPP Agile Learning begon als kennisplatform en naslagwerk, is het inmiddels ook uitgegroeid tot een tool voor e-learning bij Doppio. Medewerkers kunnen scholing volgen zonder dat ze daarvoor naar de zaak moeten komen. ‘Het scheelt tijd en zorgt dat mensen efficiënter kunnen werken,' vertelt van Eijl. ‘Nu hoeven ze alleen maar voor feedback en de examens naar de zaak of het hoofdkantoor te komen. Dat scheelt ons honderden uren aan werk. Er is zelfs sprake van een hefboomeffect: talent en kennis worden beter ingezet en zijn makkelijker te schalen. Daarnaast is het nog wel van belang dat er ook praktijkervaring wordt opgedaan voor de examens. Want alleen met e-learning kom je er niet.’

## Interactief

Werken met CAPP Agile Learning past goed bij de veranderende didactiek volgens Peter van Eijl. ‘De eerste vorm van e-learning was gewoon een boek achter glas. Tegenwoordig is het allemaal veel interactiever. Dat is iets waar veel mensen nog aan moeten wennen. Maar interactief leren is echt de toekomst. We zien dat de langere cursussen populairder zijn dan de korte. Waarschijnlijk omdat mensen zich daar echt in een onderwerp kunnen verdiepen. Maar het is wel content die moeilijker te produceren is, die veel tijd kost. In de toekomst willen we met externen gaan samenwerken om te zorgen dat er altijd goede en nieuwe content beschikbaar is.’

## Gebruiksvriendelijk

Los van de functionaliteiten van de software, moet het natuurlijk ook makkelijk te gebruiken zijn voor medewerkers met verschillende opleidingsachtergronden, zoals dat bij Doppio het geval is. Volgens Peter van Eijl is dat prima voor elkaar. ‘Het mooie aan CAPP Agile is dat het laagdrempelig is om mee te beginnen. Geen ingewikkelde en langdurige implementaties. Het was heel simpel om met een paar filmpjes al van start te gaan. En met een paar klikken vind je wat je zoekt of ben je aan het leren.’

## Doppio Espresso

In 2006 schreef Peter van Eijl tijdens zijn studie een bedrijfsplan voor het openen van de beste espressobar van Groningen. Op dat moment was dat helemaal nieuw voor het Noorden. Direct na zijn studie begon hij aan zijn droom. Een goede zet, want het sloeg aan. Al snel opende hij een tweede filiaal in Rotterdam. De waardering voor zijn aanpak kwam al snel: in 2008 kwamen Doppio Espresso nieuw binnen op nummer 1 in de AD-koffietest. Daarnaast won het bedrijf in 2010 de Jonge Ondernemersprijs. Tegenwoordig heeft Doppio Espresso 33 franchisevestigingen, serveren ze al ruim tien jaar koffie, waarvan acht jaar als franchiseonderneming. En zijn ze nog lang niet klaar met koffie maken; hun ambitieuze plannen voor de toekomst zijn te vinden op [www.doppio-espresso.nl](https://www.doppio-espresso.nl/){:target="_blank"}{:rel="noopener"}{:title="Doppio Espresso"}.

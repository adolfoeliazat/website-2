De ervaring heeft ons geleerd dat één van de belangrijkste aspecten van een succesvolle digitale leerstrategie direct gekoppeld is aan het implementatietraject. Daarom heeft Defacto een eigen implementatiemethodiek ontwikkeld waarin onze projectleider en consultants samen met jouw management team de strategie en uitvoering waarborgen. Een gedegen implementatieproject is een bepalende voorwaarde voor het succesvol lanceren / in gebruik nemen van onze software. Niet dat het allemaal zo ingewikkeld is, maar als je gaat verhuizen moet je ook je woning inrichten. In ons geval moeten we samen met jullie de software inrichten. Geen zorgen, we leiden jullie soepel door dit proces heen.

- De afstemming met de jouw ICT-afdeling nemen wij voor onze rekening.
- We zorgen – indien gewenst - voor de koppeling met jouw HR-systeem zodat je altijd over de meest recente gegevens beschikt.
- Samen met jou maken we een digitale opleidingscatalogus.
- We leiden de gebruikers op.
- Ook helpen wij je bij de inrichting van jaargesprekken, kwaliteitspaspoort en wat dies meer zij.
- Desgewenst helpen wij jullie bij de introductie van het systeem binnen de organisatie.

Bij grotere organisaties adviseren wij de oprichting van een stuurgroep waarin jullie en ons management vertegenwoordigd is, voor het creëren van voldoende draagvlak.

Het uitvoerende werk vindt uiteraard plaats in de projectgroep, waarin we samen aan de hand van een duidelijk projectplan zorgen voor een feilloze implementatie.

### Onafhankelijk advies

Of wij nou samenwerken, ontwikkelen of ondersteunen. Defacto streeft ernaar het beste voor jouw organisatie neer te zetten. Wij vinden niet graag het wiel opnieuw uit, omdat wij ons graag richten op nieuwe dingen. Als er E-Learning bestaat dat geschikt is voor jouw organisatie, gaan wij graag om tafel om samen met jou de voordelen en nadelen tegen elkaar af te wegen. Er is immers een groot en goed aanbod al in de wereld!

---
title: "Vacature: Accountmanager New Business"
date: 2017-01-10 09:00 CEST
tags:
lang: nl
featured: false
popup: false
---

Voor uitbreiding van ons succesvolle sales team zijn wij op zoek naar een Accountmanager New Business (m/v).

## Functieprofiel

De Accountmanager New Business die wij zoeken is geïnteresseerd in de software producten en de markten die Defacto bedient (zorg, overheid, bedrijfsacademies, enzovoorts). Je bent verantwoordelijk voor het genereren van new business en denkt proactief mee over sales- en marketingactiviteiten. Doelmarkten; overheid, zorg en bedrijven met meer dan 1500 medewerkers.

Je neemt een uitstekend landelijk netwerk in zorg of overheid mee of bent in staat deze op te bouwen. Een sterke commerciële drive is essentieel voor een succesvolle invulling van deze functie. Daarnaast vind je het geen probleem om veel te reizen.

## Functie-eisen

De ideale kandidaat heeft het volgende profiel:

- Je beschikt over een relevante hbo of wo opleiding;
- Je hebt minimaal 5 jaar relevante commerciële werkervaring;
- Je hebt aantoonbare succesvolle ervaring met multilevel selling van grootschalige (standaard) software producten en projecten;
- Je hebt ervaring met de opleidings- & HRD markt zowel in profit als non-profit sector, bij voorkeur in de zorg of bij de overheid;
- Je hebt uitstekende communicatieve en sociale vaardigheden en bent gesprekspartner tot op directie/management niveau;
- Je bent een doorzetter en staat stevig in je schoenen;
- Je bent gewend gestructureerd te werken en te rapporteren;
- Je bent zelfstandig, flexibel en loyaal;
- Je bent gedreven, resultaatgericht en een netwerker pur sang.

## Over ons
Defacto is ouder dan de meeste van onze medewerkers. We zijn gevestigd in het centrum van Groningen, nabij het centraal station.

Defacto kent een platte organisatie en hoge mate van transparantie. De verantwoordelijkheid ligt op de werkvloer bij de mensen zelf en wordt door de mensen zelf ook bewaakt.

We geloven dat het belangrijk is om in een leuke omgeving te kunnen werken. Onze werktijden zijn flexibel, het gaat om de kwaliteit die je levert. En je denkt echt mee over een product.

Je hebt de mogelijkheid gebruik te maken van een BYOD regeling, Defacto betaalt dan de helft van je device en hij is van jou!

---
title: "Vacature: Elixir Developer"
date: 2017-09-20 08:00 CEST
tags:
lang: nl
featured: false
header_image: moods/code.jpg
popup: false
---

Wij zijn op zoek naar een nieuwe collega voor het ontwikkelen van onze software. Sinds juni zijn wij bezig met het ontwikkelen van een nieuwe applicatie in [Elixir](https://elixir-lang.org/){:target="_blank"}{:rel="noopener"}{:title="Elixir"} i.c.m. [Phoenix](http://phoenixframework.org/){:target="_blank"}{:rel="noopener"}{:title="Phoenix Framework"}. Deze nieuwe applicatie wordt vanaf de grond af opgebouwd, een mooie kans om aan mee te werken!

De kennis die we onder andere opgedaan hebben bij [ElixirConf](https://elixirconf.com/){:target="_blank"}{:rel="noopener"}{:title="ElixerConf"} passen we toe bij de development van de app en gaan we natuurlijk ook aan jou overdragen.

Je hebt bij voorkeur ervaring met (maar dit zijn geen vereisten!):

* Het Phoenix Framework
* Test-driven Development
* Git (we werken met een feature branch / pull request workflow)

Binnen onze workflow spelen _code review_ en _pair programming_ een belangrijke rol, het is dus mooi meegenomen als je daar al ervaring mee hebt. We zoeken iemand die meedenkt en zaken voor elkaar krijgt, zowel in teamverband als individueel.

## Over ons
Defacto is ouder dan de meeste van onze medewerkers. We zijn gevestigd in het centrum van Groningen, nabij het centraal station.

Defacto kent een platte organisatie en hoge mate van transparantie. De verantwoordelijkheid ligt op de werkvloer bij de mensen zelf en wordt door de mensen zelf ook bewaakt.

We geloven dat het belangrijk is om in een leuke omgeving te kunnen werken. Onze werktijden zijn flexibel, het gaat om de kwaliteit die je levert.

Je hebt de mogelijkheid gebruik te maken van een Bring Your Own Device-regeling, Defacto betaalt de helft van je device en hij is van jou!

Elke vrijdag is er ruimte om je te verdiepen in nieuwe technieken en producten. Daarnaast krijg je een jaarlijks opleidingsbudget van â‚¬3000,- (incl. benodigde vakliteratuur) die vrij is te besteden en ontvang je een variabele winstdeling.

[Bekijk ons GitHub profiel](https://github.com/DefactoSoftware/){:target="_blank"}{:rel="noopener"}{:title="Ons GitHub profiel"}.
